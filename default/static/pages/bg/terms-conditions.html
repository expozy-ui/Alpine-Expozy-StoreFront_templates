<div class="expozy is-section is-box is-section-100 type-poppins box-autofit last-box scroll-target">
    <div class="is-overlay"></div>
    <div class="is-container v2 is-content-1600">

        <div class="row">
            <div class="column">
                <div class="white-background-wrapper">

                    <div class="page-title">
                        <h1 style="font-size: 32px;" class="text-center">ОБЩИ УСЛОВИЯ</h1>
                        <p><br></p>
                    </div>
                    <div class="text-page">
                        <p><strong>I. ПРЕДМЕТ</strong></p>

                        <p><strong>Чл. 1.</strong>&nbsp;Настоящите общи условия са предназначени за регулиране на отношенията между „WEBSITE“ LLC, ЕИК <span>0000001</span>, &nbsp;наричано по-долу за краткост&nbsp;<strong>ДОСТАВЧИК</strong>, и клиентите, наричани по-долу&nbsp;<strong><strong>ПОЛЗВАТЕЛ И/ИЛИ ПОТРЕБИТЕЛ</strong></strong>, на текущата платформата&nbsp;<span class="font-semibold">website.com</span>, наричана по-долу „уебсайт<strong>”</strong>.</p>

                        <p>&nbsp;</p>

                        <p><strong>ІІ. ДАННИ ЗА ДОСТАВЧИКА</strong></p>

                        <p><strong>Чл. 2.</strong>Информация съгласно Закона за електронната търговия и Закона за защита на потребителите:</p>

                        <p>1. Наименование на Доставчика: „WEBSITE“ LLC</p>

                        <p>2. Седалище и адрес на управление:</p>

                        <p>3. Адрес за упражняване на дейността и адрес за отправяне на жалби от потребители:&nbsp;</p>

                        <p>4. Данни за кореспонденция:</p>

                        <p>5. Вписване в публични регистри: ЕИК <span>0000001</span>, Номер на администратор на личните данни: № 0000001</p>

                        <p>6. Надзорни органи:</p>

                        <p>(1) Комисия за защита на личните данни<br></p>

                        <p>(2) Комисия за защита на потребителите&nbsp;<br></p>

                        <p>7. Регистрация по Закона за данък върху добавената стойност</p>

                        <p>&nbsp;</p>

                        <p><strong>III. ХАРАКТЕРИСТИКИ НА ПЛАТФОРМАТА</strong></p>

                        <p><strong>Чл. 3.</strong>&nbsp;Този уебсайт e платформа за електронна търговия, достъпна на адрес в Интернет www.WEBSITE.COM, чрез която Ползвателите имат възможност да сключват договори за покупко-продажба и доставка на предлаганите от Доставчика в платформата стоки, включително следното:</p>

                        <p><strong>1.</strong>&nbsp;Да извършат регистрация и създаване на профил за преглеждане на електронния магазин на Доставчика и използване на допълнителните услуги за предоставяне на информация;</p>

                        <p><strong>2.</strong>&nbsp;Да преглеждат стоките, техните характеристики, цени и условия за доставка;</p>

                        <p><strong>3.</strong>&nbsp;Да сключват с Доставчика договори за покупко-продажба и доставка на стоките, предлагани от платформата;</p>

                        <p><strong>4.</strong>&nbsp;Да извършват всякакви плащания във връзка със сключените договори, вкл. чрез електронни средства за разплащане.</p>

                        <p><strong>5.</strong>&nbsp;Да получават информация за нови стоки, предлагани от Доставчика в платформата;</p>

                        <p><strong>6.</strong>&nbsp;Да извършват електронни изявления във връзка със сключването или изпълнението на договори с Доставчика в платформата чрез интерфейса на страницата, достъпна в Интернет;</p>

                        <p><strong>7.</strong>&nbsp;Да бъдат уведомявани за правата, произтичащи от закона, предимно чрез интерфейса на платформата в Интернет;</p>

                        <p><strong>8.</strong>&nbsp;Да упражняват правото си на отказ, когато е приложимо, по Закона за защита на потребителите.</p>

                        <p><strong>Чл. 4.</strong>&nbsp;Доставчикът в платформата организира доставянето на стоките и гарантира правата на Ползвателите, предвидени в закона, в рамките на добросъвестността, възприетите в практиката, потребителското или търговското право критерии и условия.</p>

                        <p><strong>Чл. 5. (1)</strong>&nbsp;Ползвателите сключват с Доставчика в платформата WEBSITE.COM договор за покупко-продажба на стоките. Договорът се сключва и се съхранява в базата данни на Доставчика в платформата.</p>

                        <p><strong>(2)</strong>&nbsp;По силата на сключения с Ползвателите договор за покупко-продажба на стоки, Доставчикът в платформата се задължава да организира доставката и прехвърлянето на собствеността на Ползвателя на определените от него чрез интерфейса в платформата стоки. Ползвателите имат право да поправят грешки при въвеждането на информация не по-късно от отправяне на изявлението за сключване на договора към Доставчика в платформата.</p>

                        <p><strong>(3)</strong>&nbsp;Ползвателите заплащат на Доставчика на платформата възнаграждение за доставените стоки съгласно условията, определени в платформата и настоящите общи условия. Възнаграждението е в размер на цената, обявена в платформата. В случай на техническа грешка на цената, Доставчикът незабавно уведомява Ползвателя за правилната цена на продукта и има право да откаже направена поръчка, поради грешно изписване на реалната й цена.&nbsp;Платформата има характер на каталог, като представените в нея продукти не представляват оферта за сключване на договор. Оферта за сключване на договор се предоставя от Ползвателя с момента на завършване на съответната поръчка.</p>

                        <p><strong>(4)</strong> За извършване на поръчка на някои от продуктите в платформата Ползвателят следва да заплати авансово капаро в размер определен от Доставчика. В случай, че даден продукт попада в обхвата на предходното изречение, Ползвателят ще бъде информиран за това преди да е извършил поръчка на въпросния продукт, чрез информационен надпис в страницата на продукта в платформата.</p>

                        <p><strong>(5) </strong>Цената на стоките в Платформата може да бъде посочена по няколко начина:</p>

                        <p>- самостоятелна продажна цена, без допълнително посочване на ПЦД (Препоръчителна цена от доставчик) или стара намалена и зачеркната цена;</p>

                        <p>- продажна цена, както и посочена към нея ПЦД (Препоръчителна цена от доставчик). ПЦД е препоръчителна цена за продажба на дребно на продукти, която е предоставена от производител и/или от доставчик. ПЦД може да бъде наричана още ККЦ (крайно клиентска цена) или препоръчителна цена на дребно. Наличието на ПЦД не означава, че за конкретната стока е налице намаление или промоция. ПЦД&nbsp;представлява допълнителен информационен ориентир за Ползвателя относно цените, които производител и/или доставчик препоръчва. Всяка продажна цена, дори към нея да е посочена ПДЦ, се определя самостоятелно от администратора на този уебсайт.;</p>

                        <p>- продажна цена, както и посочена към нея стара намалена и зачеркната цена. Старата (намалена) цена е най-ниската цена за конкретния продукт за последните 30 дни. При определени ситуации е възможно старата (намалена) цена да не е най-ниската цена за последните 30 дни в случай, че е налице прогресивно намаление на цената по смисъла на чл. 65, ал. 5 от Закона за защита на потребителите - При прогресивно намаление на цената предишната цена е цената без намаление преди първото намаление на цената. Съгласно чл. 65, ал. 2 от ЗЗП Предишна цена е най-ниската цена на стоката или услугата, която търговецът е прилагал през период, не по-кратък от 30 дни преди датата на намалението на цената в същия търговски обект, интернет страница или приложение. Намаленията в Платформата са обозначени с етикет посочващ процента на намалението.</p>

                        <p><strong>(6) </strong>Доставчикът в Платформата предоставя на Ползвателите Ценова защита. Ценова защита има следното приложение и значение - ако Ползвателят закупи продукт oт Платформата и впоследствие oткриe, чe заплатената от него сума е станала по-ниска в paмкитe нa 7 дни от извършване на поръчката, Доставчикът щe дoбaви paзликата катo парична стойност в неговия профил. Зa цeлтa e нyжнo Ползвателят дa се oбъpнe към дeнoнoщнaтa клиeнтска пoддpъжка в рамките на тези 7 дни. Ценовата защита е приложима само спрямо посочената в Платформата продажна цена към момента на поръчката. Ценовата защита не е валидна в случай, че продажната цена бъде допълнително намалена от Ползвателя чрез използване на промо код и/или ваучер, както и в случай на специално индивидуално намаление на цената, предоставено на конкретния Ползвател.</p>

                        <p><strong>Чл. 6. (1)</strong>&nbsp;Ползвателят и Доставчикът в платформата се съгласяват, че всички изявления помежду им във връзка със сключването и изпълнението на договора за покупко-продажба могат да бъдат извършвани по електронен път и чрез електронни изявления по смисъла на Закона за електронния документ и електронния подпис и чл. 11 от Закона за електронната търговия.</p>

                        <p><strong>(2)</strong>&nbsp;Предполага се, че електронните изявления, извършени от Ползвателите на сайта са извършени от лицата, посочени в данните, предоставени от Ползвателя при извършване на регистрация, ако Ползвателят е въвел съответното име и парола за достъп.</p>

                        <p>&nbsp;</p>

                        <p><strong>IV. РЕГИСТРАЦИЯ ЗА ИЗПОЛЗВАНЕ</strong></p>

                        <p><strong>Чл. 7. (1)</strong>&nbsp;За да използва за сключване на договори за покупко-продажба на стоки, Ползвателят следва да въведе избрани от него име и парола за отдалечен достъп или да се лeгитимира чрез профила си във Facebook или Google, с което се счита, че е приел настоящите общи условия.&nbsp;Приемане на настоящите общи условия се извършва и при финализиране на всяка поръчка от страна на Ползвателя.</p>

                        <p><strong>(2)</strong>&nbsp;Името и паролата за отдалечен достъп се определят от Ползвателя, чрез извършване на онлайн регистрация в сайта на Доставчика в платформата, съобразно посочената в него процедура. Ползвателите имат възможност да извършват поръчки доставка на стоки и профил от социалните мрежи Facebook и Google.</p>

                        <p><strong>(3)</strong>&nbsp;С попълване на данните си в потребителската кошница и натискане на бутона "Завърши поръчката", Ползвателят декларира, че е запознат с тези общи условия, съгласен е с тяхното съдържание и се задължава безусловно да ги спазва.</p>

                        <p><strong>(4)</strong>&nbsp;Доставчикът потвърждава извършената от Ползвателя поръчка по електронна поща. Създава се акаунт на Ползвателя и между него и Доставчика възникват договорни отношения.</p>

                        <p><strong>(5)</strong>&nbsp;При извършване на регистрацията или поръчката Ползвателят се задължава да предостави верни и актуални данни. Ползвателят се задължава при промяна своевременно да актуализира данните, посочени в регистрацията или поръчката си.</p>

                        <p>&nbsp;</p>

                        <p><strong>V. ТЕХНИЧЕСКИ СТЪПКИ ЗА СКЛЮЧВАНЕ НА ДОГОВОР ЗА ПОКУПКО-ПРОДАЖБА</strong></p>

                        <p><strong>Чл. 8.&nbsp;(1)</strong>&nbsp;Ползвателите използват предимно интерфейса на страницата на Доставчика в платформата, за да сключват договори за покупко-продажба на предлаганите от доставчиците в платформата стоки.</p>

                        <p><strong>(2)</strong>&nbsp;В случаите на поръчка на стоки без извършване на регистрация от страна на Ползвателя, последният приема тези общи условия с момента на финализиране на поръчката.</p>

                        <p><strong>Чл. 9.</strong>&nbsp;Ползвателите сключват договора за покупко-продажба на стоките в платформата по следната процедура:</p>

                        <p><strong>(1)&nbsp;</strong>Влизане в системата за извършване на поръчки в платформата.</p>

                        <p><strong>(2)</strong>&nbsp;Избиране на една или повече от предлаганите от Доставчика в платформата стоки и добавянето им към списък със стоки за покупка.</p>

                        <p><strong>(3)&nbsp;</strong>Предоставяне на необходимите данни за индивидуализация на Ползвателя като страна по договора.</p>

                        <p><strong>(4)&nbsp;</strong>Предоставяне на данни за извършване на доставката;</p>

                        <p><strong>(5)</strong>&nbsp;Избор на способ и момент за плащане на цената.</p>

                        <p><strong>(6)</strong>&nbsp;Потвърждение на поръчката;</p>

                        <p>&nbsp;</p>

                        <p><strong>VI. СЪДЪРЖАНИЕ НА ДОГОВОРА</strong></p>

                        <p><strong>Чл. 10. (1)&nbsp;</strong>Доставчикът и Ползвателите сключват отделни договори за покупко-продажба на стоките, заявени от Ползвателите, независимо че са избрани с едно електронно изявление и от един списък със стоки за покупка.</p>

                        <p><strong>(2)&nbsp;</strong>Доставчикът може да организира заедно и едновременно доставката на поръчаните с отделните договори за покупко-продажба стоки.</p>

                        <p><strong>(3)&nbsp;</strong>Πpaвaтa нa Πoлзвaтeлитe във вpъзĸa c дocтaвeнитe cтoĸи ce yпpaжнявaт oтдeлнo зa вceĸи дoгoвop зa пoĸyпĸo-пpoдaжбa. Упpaжнявaнeтo нa пpaвa във вpъзĸa c дocтaвeнa cтoĸa нe зacягa и нямa дeйcтвиe пo oтнoшeниe нa дoгoвopитe зa пoĸyпĸo-пpoдaжбa нa дpyгитe cтoĸи. B cлyчaй чe Πoлзвaтeлят имa ĸaчecтвoтo нa пoтpeбитeл пo cмиcълa нa Зaĸoнa зa зaщитa нa пoтpeбитeлитe, yпpaжнявaнeтo нa пpaвo нa oтĸaз oт дoгoвopa зa пoĸyпĸo-пpoдaжбa нa oпpeдeлeнa cтoĸa нe зacягa дoгoвopитe зa пoĸyпĸo-пpoдaжбa нa дpyгитe cтoĸи, дocтaвeни нa пoтpeбитeля. Потребителите се ползват от законова гаранция за съответствие на стоката с договора за продажба.</p>

                        <p><strong>(4)</strong>&nbsp;В случай на доставка на стоки, които се доставят промоционално заедно с други стоки в комплект, с предимство се прилагат правилата за доставка и връщане на съответния комплект, както са обявени в профила на стоката в електронния магазин.</p>

                        <p><strong>Чл. 11.</strong>&nbsp;При упражняване на правата по договора за покупко-продажба Ползвателят е задължен да посочва точно и недвусмислено договора и стоката, по отношение, на които упражнява правата.</p>

                        <p><strong>Чл. 12.&nbsp;(1)&nbsp;</strong>Ползвателят може да плати цената за отделните договори за покупко-продажба наведнъж при извършване на поръчката на стоките или при тяхната доставка.</p>

                        <p><strong>(2)</strong>&nbsp;По отношение на стоки, които се доставят промоционално заедно с други стоки в комплект цената за комплекта се отнася само в неговата цялост и е неразделна за отделни стоки от комплекта.</p>

                        <p><strong>(3)</strong>&nbsp;В случай че Доставчикът приеме връщане на една стока от комплект по ал. 2, Ползвателят има право да му бъде възстановена сума за върнатата стока от комплекта, която е пропорционална на съотношението между цените на стоките от комплекта в електронния магазин на Доставчика когато не се предлагат в комплект една с друга.</p>

                        <p>&nbsp;</p>

                        <p><strong>VII. ОСОБЕНИ КЛАУЗИ, КОИТО СЕ ПРИЛАГАТ СПРЯМО ЛИЦА, КОИТО ИМАТ КАЧЕСТВОТО ПОТРЕБИТЕЛ ПО СМИСЪЛА НА ЗАКОНА ЗА ЗАЩИТА НА ПОТРЕБИТЕЛИТЕ&nbsp;И ЗАКОНА ЗА ПРЕДОСТАВЯНЕ НА ЦИФРОВО СЪДЪРЖАНИЕ И ЦИФРОВИ УСЛУГИ И ЗА ПРОДАЖБА НА СТОКИ</strong></p>

                        <p><strong>Чл. 13.&nbsp;</strong>Правилата на настоящия раздел VII от тези общи условия се прилагат единствено спрямо Ползватели, за които според данните, посочени за сключване на договора за покупко-продажба или при регистрацията, може да се направи извод, че са потребители по смисъла на Закона за защита на потребителите, Закона за електронната търговия, Закона за предоставяне на цифрово съдържание и цифрови услуги и за продажба на стоки&nbsp; и/или на Директива 2011/83/ЕО на Европейския парламент и на Съвета от 25-ти октомври 2011 г.</p>

                        <p><strong>Чл. 14. (1)</strong>&nbsp;Основните характеристики на стоките, предлагани от Доставчика в платформата са определени в профила на всяка стока в платформата.</p>

                        <p><strong>(2)</strong>&nbsp;Цената на стоките с включени всички данъци и такси се определя от Доставчика в платформата в профила на всяка стока в платформата.</p>

                        <p><strong>(3)</strong>&nbsp;Стойността на пощенските или транспортните разходи, невключени в цената на стоките се определя от Доставчика в платформата и се предоставя като информация на Ползвателите при избиране на стоките за сключване на договора за покупко-продажба и преди финализиране на поръчката.&nbsp;</p>

                        <p>При неполучаване от Ползвател на изпратена стока повече от веднъж, Доставчикът си запазва правото да:</p>

                        <p>- начислява транспортни разходи за Ползвателя при всяка негова следваща поръчка;</p>

                        <p>- да не предоставя правото на отказ от закупена стока за срок повече от 14 дни;</p>

                        <p>- да не предоставя подаръци към следващите поръчки на Ползвателя;</p>

                        <p>- да отказва "Ценовата защита", в случай, че Ползвателят се позове на нея.</p>

                        <p><strong>(4)</strong>&nbsp;Начините на плащане, доставка и изпълнение на договора се определят в настоящите общи условия и информацията, предоставена на Ползвателя посредством в механизмите в платформата.</p>

                        <p><strong>(5)</strong>&nbsp;Информацията, предоставяна на Ползвателите по този член е актуална към момента на визуализацията й в платформата преди сключването на договора за покупко-продажба.</p>

                        <p><strong>(6)</strong>&nbsp;Ползвателите се съгласяват, че цялата изискуема от Закона за защита на потребителите&nbsp;и Закона за предоставяне на цифрово съдържание и цифрови услуги и за продажба на стоки&nbsp; информация може да бъде предоставяна чрез интерфейса на платформата или електронна поща.</p>

                        <p><strong>Чл. 15. (1)</strong>&nbsp;Потребителят се съгласява, че доставчиците в платформата имат право да приемат авансово плащане за сключените с потребителя договори за покупко-продажба на стоки и тяхната доставка.</p>

                        <p><strong>(2)</strong>&nbsp;Потребителят избира самостоятелно дали да заплати на Доставчика в платформата цената за доставка на стоките преди или в момента на доставката им.</p>

                        <p><strong>(3)</strong>&nbsp;В случай, че стойността на поръчката на Потребителя е равностойна или надвишава 10 000 евро., плащането се извършва само чрез превод или внасяне по платежна сметка на Доставчика.</p>

                        <p><strong>Чл. 16. (1)&nbsp;</strong>Потребителят има право, без да дължи обезщетение или неустойка и без да посочва причина, да се откаже от сключения договор в срок до 30 дни.</p>

                        <p><strong>(2)</strong>&nbsp;Правото на отказ по ал. 1 не се прилага в следните случаи:</p>

                        <p><strong>1<em>.</em></strong>&nbsp;за предоставяне на услуги, при които услугата е предоставена напълно, когато договорът предвижда задължение за потребителя да плати, и изпълнението е започнало с изричното предварително съгласие и потвърждение на потребителя, че знае, че ще загуби правото си на отказ, след като договорът бъде изпълнен изцяло от търговеца;</p>

                        <p><strong>2<em>.</em></strong>&nbsp;за доставка на стоки или услуги, чиято цена зависи от колебанията на финансовия пазар, които не могат да бъдат контролирани от търговеца и които могат да настъпят по време на срока за упражняване правото на отказ;</p>

                        <p><strong>3.</strong>&nbsp;за доставка на стоки, изработени по поръчка на потребителя или съобразно неговите индивидуални изисквания;</p>

                        <p><strong>4.</strong>&nbsp;за доставка на стоки, които поради своето естество могат да влошат качеството си или имат кратък срок на годност, като например храни, напитки и хранителни добавки;</p>

                        <p><strong>5.</strong>&nbsp;за доставка на запечатани стоки, които са разпечатани след доставката им и не могат да бъдат върнати поради съображения, свързани с хигиената или защита на здравето (като например слушалки тип „тапи“, дрехи, бельо, бански, чорапи, бебешки продукти, епилатори, самобръсначки, четки за зъби, четки за коса, медицински изделия имащи допир с човешкото тяло вкл. стетоскопи и маски за инхалатори и т.н.);</p>

                        <p><strong>6.</strong>&nbsp;за доставка на стоки, които след като са били доставени и поради естество им са се смесили с други стоки, от които не могат да бъдат отделени;</p>

                        <p><strong>7.</strong>&nbsp;за доставка на алкохолни напитки, чиято цена е договорена при сключването на договора за продажба, при които доставката може да бъде извършена в срок не по-рано от 30 дни, считано от сключването на договора, и чиято действителна стойност зависи от колебанията на пазара, които не могат да бъдат контролирани от търговеца;</p>

                        <p><strong>8.</strong>&nbsp;при които потребителят изрично е поискал от търговеца да го посети в дома му с цел извършване на неотложни дейности за ремонт или поддръжка; когато при такова посещение търговецът предоставя и други услуги в допълнение към тези, поискани от потребителя, или достави стоки, различни от резервните части, необходими за извършване на ремонта или на поддръжката, правото на отказ се прилага за тези допълнителни услуги или стоки;</p>

                        <p><strong>9.</strong>&nbsp;за доставка на запечатани звукозаписи или видеозаписи или запечатан компютърен софтуер, които са разпечатани след доставката, включително и кодове за активиране на лицензи на софтуер, функции в софтуер или виртуални средства за разплащане. Изпълнението на договора за доставка на запечатани звукозаписи или видеозаписи или запечатан компютърен софтуер (вкл. кодове за съдържание и цифрово съдържание, което не е на материален носител), които са разпечатани след доставката, започва от момента на разпечатването и потребителят губи правото си на отказ, като изрично се съгласява с това.</p>

                        <p><strong>10.</strong>&nbsp;за доставка на вестници, периодични издания или списания с изключение на договори за абонамент за доставката на такива издания;</p>

                        <p><strong>11.</strong>&nbsp;сключени по време на публичен търг;</p>

                        <p><strong>12.</strong>&nbsp;за предоставяне на услуги за настаняване, които нямат за цел живеене, транспорт на стоки, отдаване на автомобили под наем, услуги за хранене или предоставяне на услуги, свързани с развлекателни дейности, ако договорът предвижда конкретна дата или срок за изпълнение;</p>

                        <p><strong>13.</strong> за предоставяне на цифрово съдържание (<em><strong>като например електронни книги, електронни ваучери, електронни видео игри</strong></em>), което не се предоставя на материален носител, когато изпълнението е започнало и договорът задължава потребителя да плати, в случаите, когато:&nbsp;а)&nbsp;потребителят е дал изричното си предварително съгласие за започване изпълнението по време на срока за отказ;&nbsp;б)&nbsp;потребителят е потвърдил, че знае, че по този начин ще загуби правото си на отказ;&nbsp;в)&nbsp;търговецът е предоставил потвърждение съгласно&nbsp;чл. 48, ал. 2&nbsp;или&nbsp;чл. 49, ал. 8 от ЗЗП. С приемането на настоящите ОУ и с извършване на поръчка, потребителят изрично дава предварителното си съгласие за започване на изпълнението и знае че ще загуби правото си на отказ по смисъла на настоящата точка.;</p>

                        <p><strong>14.</strong>&nbsp;парфюми, кремове и друга насипна козметика, които след доставката им са били разпечатани.</p>

                        <p><strong>(3)</strong>&nbsp;Когато доставчикът в платформата не e изпълнил задълженията си за предоставяне на информация, определени в Закона за защита на потребителите, Потребителят има право да се откаже от сключения договор в срок до една година и 14 дни, считано от датата на получаване на стоката. Когато информацията е предоставена на потребителя в рамките на срока за отказ, същият започва да тече от датата на предоставянето й. Потребителят има право да отправи изявлението за отказ по този член директно пред Доставчика чрез единния формуляр за отказ от договора.</p>

                        <p><strong>(4)</strong>&nbsp;Когато Потребителят е упражнил правото си на отказ от договора от разстояние или от договора извън търговския обект, Доставчикът възстановява всички суми, получени от потребителя, без неоправдано забавяне и не по-късно от 14 дни, считано от датата, на която е бил уведомен за решението на потребителя да се откаже от договора&nbsp;и в случай, че вече е получил обратно стоката, предмет на договора. Доставчикът възстановява получените суми по банков път, освен ако потребителят не е изразил изричното си съгласие за използване на друго платежно средство, като настоящото изречение се прилага, в случай, че правото на отказ е упражнено в 14-дневен срок от получаване на стоката и стоката е изпратена обратно към Доставчика в рамките на този 14-дневен срок. В случай, че правото на отказ е упражнено след 14-тия ден от получаване на стоката и/или стоката е изпратена обратно към Доставчика след 14-тия ден от получаването й от Потребителя, до 30-тия ден от получаването й, заплатените за стоката суми се възстановяват само под формата на кредит в личния профил на Потребителят в сайта на Доставчика или чрез издаване на ваучер на името на Потребителя. В случай, че потребителят желае сумите по отказ от Договора, упражнен в рамките на 14 дни от получаване на стоката, да му бъдат възстановени чрез пощенски запис/паричен превод, то таксата за услугата, която съответният куриер/пощенски оператор начислява е за сметка на потребителя и се определя от куриера/пощенския оператор. Доставчикът не може да въздейства върху тази такса, не я определя и не се облагодетелства от нея по никакъв начин.<br>
                            В случай, че стоката, за която потребителят е направил отказ от сключения договор в рамките на 14 дни от получаване на стоката, е заплатена с карта, възстановяването на заплатената сума се извършва единствено по същата карта, с която е платено. В случай, че стоката, за която потребителят е направил отказ от сключения договор е заплатена с виртуални средства от виртуалния портфейл на Потребителя в Платформата, възстановяването на заплатената сума се извършва единствено отново във виртуалния портфейл. Настоящото правило не се прилага за виртуални средства заредени във виртуалния портфейл чрез ваучер, в който случай правото на отказ се прилага единствено за закупения ваучер и в съответните срокове след покупката му.</p>

                        <p><strong>(5)</strong>&nbsp;При упражняване на правото на отказ, разходите за връщане на доставените стоки са за сметка на потребителят на основание чл. 55, ал. 2 от ЗЗП. Доставчикът няма задължение да възстанови и допълнителните разходи за първоначалната доставка на стоките, когато потребителят изрично е избрал начин на доставяне на стоките, различен от безплатната стандартна доставка, предлагана от Доставчика.</p>

                        <p><strong>(6)</strong>&nbsp;Потребителят се задължава да съхранява получените от Доставчика в платформата стоки и да осигури запазването на тяхното качество и безопасност по време на срока по ал. 1.</p>

                        <p><strong>(7)</strong>&nbsp;Потребителят може да упражни правото си на отказ от договора с Доставчика като отправи писмено изявление до Доставчика чрез стандартния формуляр за отказ от договора или чрез модула, обособен на сайта на Доставчика. Стоките следва да се изпращат без наложен платеж до отдел Рекламации.&nbsp;Стоки изпратени с наложен платеж, няма да бъдат приемани от Доставчика.</p>

                        <p><strong>(8)</strong>&nbsp;Когато доставчикът в платформата не е предложил да прибере стоките сам, той може да задържи плащането на сумите на потребителя докато не получи стоките или докато потребителят не представи доказателство, че е изпратил стоките обратно, в зависимост от това, кое от двете се е случило по-рано.</p>

                        <p><strong>(9)</strong>&nbsp;В случай доставка на стоки, които се доставят заедно с други стоки в комплект (т.нар. bundle стоки), при упражняването на правото на отказ на Потребителя по този член и изискванията на Закона за защита на потребителя,&nbsp;Потребителят следва да върне целия комплект, така както го е получил и в търговски вид. В случай, че някои от стоките, които са част от bundle продукта не подлежат на връщане съгласно нормативната уредба, то Потребителят се съгласява, че целият bundle продукт не подлежи на връщане.</p>

                        <p><strong>(10)</strong>&nbsp;Независимо от горните хипотези, Потребителят се задължава да върне стоката в търговски вид. Търговски вид означава вид, който да позволява последващата продажба на стоката като нова. Разопаковането на стоката следва да не е довело до очевидно нарушаване на търговския вид на стоката. В случай на нарушен търговски вид на стоката, Доставчикът има право по своя преценка да откаже да приеме отказ от договора или да начисли на Потребителя разходи за възстановяване на стоката в търговски вид. Съгласно чл. 55, ал. 4 от ЗЗП, Потребителят носи отговорност за намалената стойност на стоките, причинена от изпробването им, различно от необходимото, за да установи естеството, характеристиките и доброто им функциониране.</p>

                        <p><strong>(11)</strong>&nbsp;В случай на упражняване на правото на отказ по този член, счита се че Потребителят е упражнил и право на отказ по отношение на бонус съдържанието, принадлежащо към стоката.</p>

                        <p><strong>(12)</strong> Правото на отказ се прилага и за книги, единствено в случай, че по книгата няма следи от употреба и е в запазен търговски вид, а ако книгата е била опакована с фолио – опаковката не е разпечатана. Изпълнението на договора при закупена книга, започва от момента на разпечатването, при което потребителят губи правото си на отказ и потребителят изрично се съгласява с това.</p>

                        <p><strong>(13)</strong> При връщане на стоката, Потребителят се задължава да я върне заедно с пълния получен комплект, както и всички съпътстващи документи – касов бон, фактура,&nbsp;приемо-предавателен протокол, гаранционна карта (ако са издаден такива).</p>

                        <p><strong>(14) </strong>При връщане на стоката, Потребителят се задължава да върне и всички подаръци, които е получил заедно с поръчаната стока, в случай, че такива са изпратени от Доставчика.</p>

                        <p><strong>(15)</strong> При покупка направена от юридическо лице, се прилагат разпоредбите на Закона за задълженията и договорите, които дерогират настоящите Общи условия.</p>

                        <p>&nbsp;</p>

                        <p class="text-center"><strong>VIII. ИЗПЪЛНЕНИЕ НА ДОГОВОРА</strong></p>

                        <p><strong>Чл. 17. (1)</strong>&nbsp;Срокът на доставка на стоката е определен за всяка стока поотделно при сключване на договора с потребителя чрез сайта на Доставчика в платформата. За всяка конкретна стока Потребителят бива уведомен непосредствено преди финализирането на поръчката в платформата приблизително колко дни ще отнеме доставката й. Посочените в платформата дни необходими за доставка са ориентировъчни и Доставчикът не гарантира за тях, но гарантира, че ще направи всичко възможно, за да достави стоката в посочените дни.</p>

                        <p><strong>(2)&nbsp;</strong>В случай че Потребителят и Доставчикът в платформата не са определили срок за доставка, срокът на доставка на стоките е 30 календарни дни, считано от датата, следваща изпращането на поръчката на потребителя до Доставчика чрез сайта на Доставчика в платформата.</p>

                        <p><strong>(3)</strong>&nbsp;Ако Доставчикът в платформата не може да изпълни договора поради това, че не разполага с поръчаните стоки, той е длъжен да уведоми за това потребителя и да възстанови платените от него суми. В тези случаи Доставчикът не би могъл да бъде държан отговорен доколкото е уведомил Потребителя за изчерпаните количества.</p>

                        <p><strong>(4)&nbsp;</strong>Доставчикът може да откаже обработка на поръчката, когато съществуват основателни съмнения, че поръчката е неавтентична, в това число, че не изхожда от Потребителя, описан в същата или когато заявения с поръчката продукт временно не е наличен поради изчерпване на количествата или други технически причини, като в такъв случай Доставчикът уведомява Потребителя по имейл или телефон и възстановява заплатените от него суми. Доставчикът може да откаже обработка на поръчка и когато броят или обемът на поръчаните артикули надхвърля обичайното им потребление от клиент-потребител по смисъла на ЗЗП и има основание да се смята, че поръчката се прави с цел препродажба и не попада в обхвата на потребителска покупко-продажба.</p>

                        <p><strong>(5)&nbsp;</strong>При неточни данни, предоставени от Потребителя, за адрес на доставка и телефон или отсъствие на Потребителя на адреса, както и при невъзможност за доставяне на стоката поради причини, независещи от Доставчика, стоката се връща и остава в складовете на Доставчика. В този случай стоката не се пази за Потребителя, освен ако не е заплатена предварително. При предварително заплатена стока, същата се пази в срок от 15 дни от връщането й, а след изтичането на този срок и ако Потребителят не я потърси от Доставчика, то Доставчика ще върне полученото плащане, с изключение на сумата, изразходвана за доставка и съхранение. При неточни или сгрешени данни, предоставени от Потребителя за адрес на доставката, &nbsp;при което стоката бъде изпратена на грешния адрес, разходите за куриерска услуга за пренасочване на пратката, са за сметка на Потребителя.</p>

                        <p><strong>(6)</strong> В случай, че стоката не бъде доставена на Потребителя в рамките на посочения срок на доставка, то на Потребителя не се дължи обезщетение. Причини, които биха забавили доставката извън рамките на посочените в платформата дни, са: натоварване и брой поръчки за периода над средното и над обичайното за Доставчика; вина в куриерската фирма като например ненавременна организация на куриера, прекомерна натовареност на куриера, непредвидими технически и информационни проблеми при куриера или метеорологични условия възпрепятстващи куриера; непредвидими технически проблеми в системите на Доставчика; вина в доставчиците на Доставчика, от които последният се снабдява с продукта; лоши метеорологични условия и др. форсмажорни обстоятелства, които биха попречили на нормалната организационна дейност на Доставчика.</p>

                        <p><strong>(7)</strong> Във всички случаи, Доставчикът гарантира и се ангажира, че ще достави стоката на Потребителя с не повече от 15 работни дни закъснение над ориентировъчно посочените дни за доставка в платформата.</p>

                        <p><strong>(8)</strong> За продукти на индивидуална или обща стойност от 9,99&nbsp;евро или по-малко, които попадат в програмата „Плюс продукти“ Доставчикът може да откаже да приеме поръчката. В случай, че даден продукт или продукти попадат в програмата „Плюс продукти“ и общата им стойност е равна или под 9,99&nbsp;евро по смисъла на предходното изречение, Потребителят бива уведомен чрез съобщение в платформата и бива възпрепятстван от възможността да извърши поръчка. За да извърши поръчката, Потребителят следва да добави продукт или продукти, чиято обща стойност е минимум 10&nbsp;евро.</p>

                        <p><strong>(9)</strong> Доставката се извършва до врата на Ползвателя само в случай, че общото тегло на пратката (с всички нейни компоненти и части) не надвишава 15 кг. В случай, че общото тегло на пратката надвишава 15кг, доставката се извършва до приземен етаж на посочения адрес.</p>

                        <p><strong>(10)</strong> В случай, че до посочения за доставка адрес няма достъп за автомобил, доставката се извършва до мястото, което улицата позволява като крайна и най-близка до адреса за доставка точка.</p>

                        <p><strong>(11)</strong> В случай, че Ползвателят извърши поръчка на два или повече продукта, за всеки от които е налице различна дата на доставка и тази дата е над 7 дни, продуктите се доставят с отделни поръчки с цел навременното им получаване, освен ако Ползвателят изрично не отбележи при финализиране на поръчката, че желае да ги получи заедно с последния наличен продукт.</p>

                        <p><strong>(12)</strong> За продукти предстоящи издания (pre-order) и/или тиражи, както и лимитирани/специални издания, Доставчикът не гарантира достатъчна наличност за всеки Ползвател извършил поръчка, както и не гарантира, че процесните продукти изобщо ще бъдат издадени, пуснати на пазара и разпространявани от Доставчика, доколкото последното зависи изцяло от производителя и/или издателя. В случай, че Ползвател извърши поръчка на продукт, попадащ в хипотезите на настоящата алинея и впоследствие този продукт не му бъде доставен поради недостатъчна наличност, неиздаване или непускането им на пазара от производителя или издателя, Доставчикът не носи отговорност, като единствено следва да уведоми Ползвателя за това обстоятелство.</p>

                        <p><strong>Чл. 18.</strong>&nbsp;Доставчикът в платформата се задължава да спазва всички изисквания, установени в българското законодателство относно етикетирането, рекламата и продажбата на хранителни добавки.</p>

                        <p><strong>Чл. 19.&nbsp;</strong>Доставчикът информира Ползвателя за&nbsp;транспортните и куриерските разходи&nbsp;непосредствено преди завършване на поръчката, като цената на доставката може да варира според продукта, метода и адреса на доставка, избрани от Ползвателя. При допълнително пренасочване на вече заявена поръчка от страна на Ползвателя или при необходимост от повторно посещение на заявения адрес, Ползвателят заплаща цената на доставката в размери определени съгласно тарифата на съответния куриер. Условията за безплатна доставка, когато има такива, не се прилагат и в случай, че Ползвателят заяви посещение на адрес в определен от него час или диапазон на деня.</p>

                        <p><strong>Чл. 20. (1)</strong>&nbsp;Ползвателят трябва да прегледа стоката в момента на доставката и предаването й от куриера и ако не отговаря на изискванията или има видими счупвания и дефекти, да откаже приемането й от куриера и да уведоми за това незабавно Доставчика в платформата.</p>

                        <p><strong>(2)</strong>&nbsp;Ако Ползвателят не откаже стоката от куриера и не уведоми Доставчика в платформата съгласно ал. 1, стоката се смята за одобрена като съответстваща на изискванията, освен за скрити недостатъци.</p>

                        <p><strong>(3)</strong> В случай, че при доставяне на стоката Ползвателят желае да я откаже и да не я приеме, разходите за транспорт в двете посоки са за негова сметка.</p>

                        <p><strong>(4)</strong>&nbsp;В случай, че закупената от Ползвателя стока е електронна книга, Ползвателят е уведомен, че електронните книги представляват обекти на авторско право, съгласно законодателството, и всякакви действия по нерегламентирано разпространяване представляват тежки нарушения на същото, както и престъпление по смисъла на Раздел VII от Наказателния кодекс – престъпления против интелектуалната собственост, за което престъпление се предвижда наказание лишаване от свобода до осем години и глоба до петдесет хиляди лева.</p>

                        <p><strong>Чл. 21.</strong>&nbsp;Доставчикът осигурява необходимия сервиз за стоката съгласно разпоредбите на раздел XIII. РЕКЛАМАЦИИ.</p>

                        <p><strong>Чл. 22.</strong>&nbsp;За неуредените в този раздел случаи се прилагат правилата търговската продажба, определени в Търговския закон&nbsp; Закона защита на потребителите и Закона за предоставяне на цифрово съдържание и цифрови услуги и за продажба на стоки.</p>

                        <p>&nbsp;</p>

                        <p><strong>IX. ЗАЩИТА НА ЛИЧНИТЕ ДАННИ</strong></p>

                        <p><strong>Чл. 23. (1)&nbsp;</strong>Доставчикът в платформата предприема мерки за защита на личните данни на Ползвателя съгласно Закона за защита на личните данни.</p>

                        <p><strong>(2)</strong>&nbsp;От съображения за сигурност на личните данни на Ползвателите, Доставчикът в платформата ще изпрати данните само на e-mail адрес, който е бил посочен от Ползвателите в момента на регистрацията.</p>

                        <p><strong>(3)</strong>&nbsp;Доставчикът в платформата има право да съхранява данни в крайното съобщително устройство на Ползвателя, освен ако последният изрично изрази несъгласието си за това.</p>

                        <p><strong>(4)</strong>&nbsp;Ползвателят или Потребителят се съгласява, че Доставчикът на платформата има право да изпраща по всяко време електронни съобщения към Ползвателя или Потребителя, включително и бюлетин или предложения за покупка на стоки, докато е налице регистрация на Ползвателя или Потребителя в електронния магазин на Доставчика в платформата.</p>

                        <p><strong>(5)</strong>&nbsp;Ползвателят или Потребителят се съгласява, че Доставчикът на платформата има право да събира, съхранява и обработва данни да поведението на Ползвателя или Потребителя при използването на електронния магазин на Доставчика в платформата.</p>

                        <p><strong>(6)</strong>&nbsp;Доставчикът в нито един момент не запазва данни за кредитна и/или дебитна карта/карти, използвани от Ползвателя при покупка на стоки от платформата. Ползвателят има възможност да запази данните за кредитна и/или дебитна карта/карти, използвани от него при покупка на стоки от платформата, като данните за тези кредитна и/или дебитна карта/карти, не се пазят при Доставчика, а се пазят единствено в системата на банковата институция, издала процесната карта. При запазване на кредитна и/или дебитна карта/карти, Ползвателят следва да използва 3D код при повторно намерение да използва запазената карта с цел покупка от платформата.</p>

                        <p><strong>Чл. 24. (1)</strong>&nbsp;Във всеки момент, Доставчикът в платформата има право да изисква от Ползвателя да се легитимира и да удостовери достоверността на всяко едно от обявените по време на регистрацията обстоятелства и лични данни.</p>

                        <p><strong>(2)</strong>&nbsp;В случай, че по някаква причина Ползвателят е забравил или изгубил своите име и парола, Доставчикът на платформата има право да приложи обявената "Процедура за изгубени или забравени имена и пароли".</p>

                        <p><strong>(3) </strong>В случай на непълноти относно защитата и обработката на личните данни на Ползвателя, подробно описание е налично в Политиката за поверителност на уеб сайта.</p>

                        <p>&nbsp;</p>

                        <p><strong>X. ИЗМЕНЕНИЕ И ДОСТЪП ДО ОБЩИТЕ УСЛОВИЯ</strong></p>

                        <p><strong>Чл. 25. (1)</strong>&nbsp;Настоящите общи условия могат да бъдат изменяни от Доставчика на платформата, като датата на последната им редакция се записва в чл. 38 от тези Общи условия.</p>

                        <p><strong>(2)</strong>&nbsp;Доставчикът в платформата и Ползвателят се съгласяват, че всяко допълване и изменение на тези общи условия ще има действие спрямо Ползвателя в един от следните случаи:</p>

                        <p><strong>А)</strong>&nbsp;след публикуването им на сайта на&nbsp;Доставчика в платформата и ако Ползвателят, който вече е приел предходната редакция, не заяви в 14-дневен срок от публикуването им, че ги отхвърля;</p>

                        <p><strong>Б)</strong>&nbsp;с изричното им&nbsp;приемане от Ползвателя чрез профила му в сайта на Доставчика в платформата.</p>

                        <p><strong>Чл. 26.</strong>&nbsp;Доставчикът публикува тези общи условия заедно с всички допълнения и изменения в тях.</p>

                        <p>&nbsp;</p>

                        <p><strong>XI. ПРЕКРАТЯВАНЕ</strong></p>

                        <p><strong>Чл. 27.</strong>&nbsp;Настоящите общи условия и договора на Ползвателя с Доставчика в платформата се прекратяват в следните случаи:</p>

                        <p>• при прекратяване и обявяване в ликвидация или обявяване в несъстоятелност на една от страните по договора;</p>

                        <p>• по взаимно съгласие на страните в писмен вид;</p>

                        <p>• при обективна невъзможност на някоя от страните по договора да изпълнява задълженията си;</p>

                        <p>• при изземване или запечатване на оборудването от държавни органи;</p>

                        <p>• в случай на заличаване на регистрацията на Ползвателя в платформата. В този случай сключените, но неизпълнени договори за покупко-продажба остават в сила и подлежат на изпълнение;</p>

                        <p><strong>Чл. 28.</strong>&nbsp;Доставчикът има право по свое усмотрение, без да отправя предизвестие и без да дължи обезщетение да прекрати едностранно договора, в случай че установи, че Ползвателят използва платформата в нарушение на настоящите общи условия, законодателството в Република България, общоприетите нравствени норми или общоприетите правила и практика в електронната търговия.</p>

                        <p>&nbsp;</p>

                        <p><strong>XII. ОТГОВОРНОСТ</strong></p>

                        <p><strong>Чл. 29.</strong>&nbsp;Ползвателят се задължава да обезщети и да освободи от отговорност доставчиците в платформата и Доставчика при съдебни искове и други претенции на трети лица (независимо дали са основателни или не), за всички щети и разходи (в това число адвокатски хонорари и съдебни разноски), произтичащи от или във връзка с (1) неизпълнение на някое от задълженията по този договор, (2) нарушение на авторски, продуцентски, права на излъчване или други права върху интелектуалната или индустриална собственост, (3) неправомерно прехвърляне на други лица на правата, предоставени на Ползвателя, за срока и при условията на договора и (4) невярно деклариране наличието или отсъствието на качеството потребител по смисъла на Закона за защита на потребителите.</p>

                        <p><strong>Чл. 30.</strong>&nbsp;Доставчикът не носи отговорност в случай на непреодолима сила, случайни събития, проблеми в Интернет, технически или други обективни причини, включително и разпореждания на компетентните държавни органи.</p>

                        <p><strong>Чл. 31. (1)</strong>&nbsp;Доставчикът не носи отговорност за вреди, причинени от Ползвателя на трети лица.</p>

                        <p><strong>(2)</strong>&nbsp;Доставчикът не носи отговорност за имуществени или неимуществени вреди, изразяващи се в пропуснати ползи или претърпени вреди, причинени на Ползвателят в процеса на използване или неизползване на и сключване на договори за покупко-продажба с Доставчика.</p>

                        <p><strong>(3)</strong>&nbsp;Доставчикът не носи отговорност за времето, през което платформата не е била достъпна поради непреодолима сила.</p>

                        <p><strong>(4)</strong>&nbsp;Доставчикът не носи отговорност за вреди от коментари, мнения и публикации под продуктите, новините и статиите в платформата.</p>

                        <p><strong>Чл. 32. (1)</strong>&nbsp;Доставчикът не носи отговорност в случай на преодоляване на мерките за сигурност на техническото оборудване и от това последва загуба на информация, разпространение на информация, достъп до информация, ограничаване на достъп до информация и други сходни последствия.</p>

                        <p><strong>(2)</strong>&nbsp;Доставчикът не носи отговорност в случай на сключване на договор за покупко-продажба, предоставяне на достъп до информация, загуба или промяна на данни настъпили вследствие на фалшива легитимация на трето лице, което се представя за Ползвателя, ако от обстоятелствата може да се съди, че това лице е Ползвателя.</p>

                        <p>&nbsp;</p>

                        <p><strong>XIII. </strong><strong>РЕКЛАМАЦИИ</strong></p>

                        <p><strong>Чл. 33. (1)</strong> Потребителят има право на рекламация, като при предявяване на такава, пълният комплект документи (вкл. касов бон/фактура, приемо-предавателен протокол, гаранционна карта и др.), както и стоката, следва да бъдат изпратени до отдел Рекламации.</p>

                        <p><strong>(2)</strong> Транспортните разходи при изпращане на продукт за гаранционно обслужване се поемат, единствено при условие, че продуктът е изпратен до отдел Рекламации.</p>

                        <p><strong>(3)</strong> В случай, че продуктът бъде изпратен за гаранционно обслужване до друг адрес, различен от посочения в чл. 33. (2), транспортните разходи ще са за сметка на Ползвателя.</p>

                        <p><strong>(4)</strong> Гаранцията е валидна само за производствени дефекти и несъответствия, съществуващи при доставянето на стоката и появили се при нормална експлоатация, на територията на Република България. Гаранцията отпада и клиентът заплаща стойността на ремонта (като може да бъде отказано сервизно обслужване) в случаи на повреди причинени от:</p>

                        <p>- Неправилна употреба и/или неправилно съхранение.</p>

                        <p>- Нарушена цялост на гаранционните стикери.</p>

                        <p>- Идентификационният номер на продукта (IMEI-номер), серийният номер или дата-кодът, ако има такива, са били премахнати, заличени, увредени или са нечетими по какъвто и да е начин.</p>

                        <p>- Изпускане, удар, приложен натиск, разляти течности.</p>

                        <p>- Опит за поправка от неоторизирани лица или фирми.</p>

                        <p>- Използване на зарядни у-ва, батерии и периферни у-ва, различни от приложените в комплекта.</p>

                        <p>- Неизправности в електрическата мрежа, неправилно включване в електрозахранването, екстремни условия на околната среда или на бързи промени на тези условия, природни бедствия и други форсмажорни обстоятелства.</p>

                        <p><strong>(5) </strong>Доставчикът отговаря за всяка липса на съответствие на потребителската стока с договора за продажба, която съществува при доставянето на стоката и се прояви до две години след доставянето й, съгласно разпоредбите на чл. 31 от Закона за предоставяне на цифрово съдържание и цифрови услуги и за продажба на стоки. Доставчикът отговаря съгласно законовата гаранция спрямо лица, имащи качеството потребител, по смисъла на §6, т.6 от Допълнителните разпоредби на Закона за предоставяне на цифрово съдържание и цифрови услуги и за продажба на стоки - всяко физическо лице, което във връзка с договорите за предоставяне на цифрово съдържание и цифрови услуги и на договорите за продажба на стоки действа извън рамките на неговата търговска или стопанска дейност, занаят или професия или по смисъла на §13, ал.1, т.1 от Допълнителните разпоредби на Закона за защита на потребителите - всяко физическо лице, което придобива стоки или ползва услуги, които не са предназначени за извършване на търговска или професионална дейност, и всяко физическо лице, което като страна по договор по смисъла на Закона за защита на потребителите действа извън рамките на своята търговска или професионална дейност.</p>

                        <p><strong>(6)</strong> При предявена рекламация на хардуерен продукт – лаптоп, твърд диск, компютър, карта памет и др., Доставчикът не отговаря за изгубени данни вследствие на извършения ремонт. Ползвателят се задължава собственоръчно да направи копие на данните си, съхранявани в предявения от него за рекламация продукт, преди да предяви рекламацията.</p>

                        <p><strong>XIV. ДРУГИ УСЛОВИЯ</strong></p>

                        <p><strong>Чл. 34. (1)</strong>&nbsp;Ползвателят и Доставчикът в платформата се задължават да защитават взаимно своите права и законни интереси, както и да пазят търговските си тайни, станали тяхно достояние в процеса на изпълнение договора и тези общи условия.</p>

                        <p><strong>(2)</strong>&nbsp;Ползвателят и Доставчикът се задължават по време и след изтичане на периода на договора да не правят публично достояние писмена или устна кореспонденция проведена между тях. За публично достояние може да се смята публикуването на кореспонденция в печатни и електронни медии, интернет форуми, лични или публични уеб сайтове и др.</p>

                        <p><strong>Чл. 35.</strong>&nbsp;В случай на противоречие между тези общи условия и уговорки в специален договор между Доставчика в платформата и Ползвателя, с предимство се прилагат клаузите на специалния договор.</p>

                        <p><strong>Чл. 36.</strong>&nbsp;Евентуалната недействителност на някоя от разпоредбите на тези общи условия няма да води до недействителност на целия договор.</p>

                        <p><strong>Чл. 37.</strong>&nbsp;За неуредените в този договор въпроси, свързани с изпълнението и тълкуването на този договор, се прилагат законите на Република България.</p>

                        <p><strong>Чл. 38.</strong>&nbsp;Настоящите общи условия влизат в сила за всички Ползватели на 05.01.2025</p>

                        <p><strong>Чл. 39</strong>. Промо кодовете за отстъпки при закупуване на продукти, не важат за стоки, които вече са намалени, приложена им е друга отстъпка или са със стикер ТОП ЦЕНА, с изключение на промо кодове, които са изрично упоменати от Доставчика и се ползват за допълнителна отстъпка. Отстъпки и промоции не се комбинират една с друга, а се прилага само промоцията с по-голямата отстъпка.</p>

                        <p class="text-center"><strong>Чл. 40.</strong> Промо кодовете за отстъпки при закупуване на продукти, не важат за стоки, които Ползвателят желае да закупи на изплащане/на лизинг, без значение дали съответната стока е с вече намалена цена или не.<br>
                            <br>
                            <strong>XV. СПЕЦИАЛНИ УСЛОВИЯ ОТНОСИМИ КЪМ ПРОДАЖБАТА НА ЛЕКАРСТВЕНИ ПРОДУКТИ И РАБОТАТА НА АПТЕКАТА</strong>
                        </p>

                        <p><strong>Чл. 41.</strong>&nbsp;Доставчикът „WEBSITE“ LLC, ЕИК&nbsp;0000001, притежава издадено Разрешение за търговия на дребно с лекарствени продукти, с изключение на приготвяни по магистрална и фармакопейна рецептура с № АП-0000000000 от 00.00.0000 г. от Изпълнителна агенция по лекарства, за регистрация и извършване на дейност с аптека.</p>

                        <p><strong>Чл. 42.</strong>&nbsp;На основание чл. 234, ал. 5 от Закона за лекарствените продукти в хуманната медицина, правото на отказ от закупени лекарствени продукти не е приложимо, поради което закупените лекарствени продукти не могат да бъдат връщани.&nbsp;Правото на отказ не е приложимо и за закупени медицински изделия имащи допир с човешкото тяло вкл. стетоскопи и маски за инхалатори, и др.</p>

                        <p><strong>Чл. 43.</strong> Органите осъществяващи контрол над дейността на аптеката са:&nbsp;</p>

                        <p style="clear: both;">- Изпълнителната агенция по лекарства;&nbsp;</p>

                        <p style="clear: both;">- Български фармацевтичен съюз;</p>

                        <p style="clear: both;">- Българска асоциация на помощник-фармацевтите.&nbsp;</p>

                        <p style="clear: both;">- Доставчикът предлага безплатни консултации от лицензиран фармацевт за всички клиенти на аптеката.</p>

                        <h2><strong><br></strong></h2>
                        <h2><strong>Приложение № 1 - Стандартен формуляр за упражняване правото на отказ от договора</strong></h2>

                        <div>
                            <table border="0" cellpadding="0" cellspacing="0">
                                <tbody>
                                    <tr>
                                        <td>
                                            <p><strong><span style="text-decoration: underline;">Стандартен формуляр за упражняване правото на отказ от договора:</span></strong>&nbsp;</p>
                                        </td>
                                    </tr>
                                </tbody>
                            </table>
                        </div>

                        <p>&nbsp;</p>

                        <table border="0" cellpadding="0" cellspacing="0">
                            <tbody>
                                <tr>
                                    <td>
                                        <p>(попълнете и изпратете настоящия формуляр единствено ако желаете да се откажете от договора)&nbsp;</p>
                                    </td>
                                </tr>
                            </tbody>
                        </table>

                        <p>&nbsp;</p>

                        <table border="0" cellpadding="0" cellspacing="0">
                            <tbody>
                                <tr>
                                    <td>
                                        <p>– До „WEBSITE“ LLC, ЕИК 0000001 :</p>

                                        <p>– С настоящото уведомявам/уведомяваме*, че се отказвам/отказваме* от сключения от мен/нас* договор за покупка на следните стоки*/за предоставяне на следната услуга*</p>

                                        <p>– Поръчано на*/получено на*</p>

                                        <p>– Име на потребителя/ите</p>

                                        <p>– Адрес на потребителя/ите</p>

                                        <p>– Подпис на потребителя/ите (само в случай, че настоящият формуляр е на хартия)</p>

                                        <p>– Дата</p>

                                        <p>------------------------------------------------------</p>

                                        <p>* Ненужното се зачертава.</p>
                                    </td>
                                </tr>
                            </tbody>
                        </table>

                        <p>&nbsp;</p>

                        <h2>Приложение № 2 - Информация относно упражняване правото на отказ от договора</h2>

                        <p><strong>Информация относно упражняване правото на отказ от договора</strong></p>

                        <p>Стандартни указания за отказ:</p>

                        <p>I. Право на отказ от договора от разстояние или извън търговския обект.</p>

                        <p>I. Имате право да се откажете от настоящия договор, без да посочвате причини за това, в срок 30 дни.</p>

                        <p>II. Срокът за отказ е 30 дни считано от датата, на която Вие или трето лице, различно от превозвача и посочено от Вас, сте влезли във владение на стоките.</p>

                        <p>За да упражните правото си на отказ, трябва да ни уведомите на контактните данни, посочени на нашия уебсайт и за решението си да се откажете от договора с недвусмислено заявление (например писмо, изпратено по пощата, факс или електронна поща).</p>

                        <p>Можете да използвате приложения стандартен формуляр за отказ, но това не е задължително. Можете също така да попълните и подадете по електронен път стандартния формуляр за отказ или друго недвусмислено заявление за отказ на нашия уебсайт. Ако използвате тази възможност, ние незабавно ще Ви изпратим на траен носител (например по електронна поща) съобщение за потвърждение на получаването на отказа.</p>

                        <p>За да спазите срока за отказ от договора, е достатъчно да изпратите съобщението си относно упражняването на право на отказ преди изтичането на срока за отказ от договора.</p>

                        <p>IV. Действие на отказа.</p>

                        <p>Ако се откажете от настоящия договор, ние ще Ви възстановим всички плащания, които сме получили от Вас, включително разходите за доставка (с изключение на допълнителни разходи, свързани с избран от Вас начин на доставка, различен от най-евтиния стандартен начин на доставка, предлаган от нас), без неоправдано забавяне и във всички случаи не по-късно от 30 дни считано от датата, на която ни информирате за Вашето решение за отказ от настоящия договор. Ще извършим възстановяването по&nbsp;при условията на чл. 16 от тези Общи условия.</p>

                        <p>Имаме право да отложим възстановяването на плащанията до получаване на стоките обратно или докато не ни представите доказателства, че сте изпратили обратно стоките, в зависимост от това, кое от двете събития е настъпило по-рано.<br>
                            Вие трябва да поемете преките разходи по връщане на стоките. Разходите се очаква да не надвишат приблизително сумата за доставката или стандартната куриерска услуга.</p>

                        <p>Вие отговаряте за намаляване стойността на стоките вследствие на изпробването им, различно от необходимото за установяване на тяхното естество, характеристики и добро функциониране.</p>

                        <p>V. Правото на отказ не се прилага за&nbsp;доставка на запечатани стоки, които са разпечатани след доставката им и не могат да бъдат върнати поради съображения, свързани с хигиената или защита на здравето, както и при други хипотези описани в Общите условия.</p>

                        <p><br></p>
                    </div>
                </div>
            </div>
        </div>
    </div>
</div>